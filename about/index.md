---
layout: default
title: Over mij
---
# {{ page.title }}

## Persoon
  ![](/profiel-peter2.jpg)

  Ik ben Peter Edelman, geboren in de vorige eeuw en een enthousiast tennisser, schaatser en wandelaar.  
  Met tennis heb ik het nog geschopt tot deelname aan de Nederlandse veteranen kampioenschappen, en met schaatsen kan ik mijn rondjes rijden maar dan op wat lager niveau.  

  Wandelen doe ik voor de ontspanning en dat doe ik graag in het [bos](https://www.natuurmonumenten.nl/natuurgebieden/spanderswoud) bij mij in de buurt.  

  De natuur en onze leefomgeving zijn mij dierbaar daarom probeer ik mij te gedragen als een passant die er van mag genieten maar bewust is dat anderen na hem dat ook willen. 

  Ik leef samen met Anjo, mijn vrouw, zij is tolk Gebarentaal, en samen hebben wij 4 kinderen en 5 kleinkinderen.

## Professie

  Naast de sportieve activiteiten hou ik van intellectuele uitdaging, met IT als werk kan ik daarin mijn creativiteit kwijt, en er is altijd wat te leren!

  Ik heb een rijke ervaring als software ontwikkelaar, meer dan 40 jaar actief in het vak, en het lijkt nu wel leuker dan ooit. Door de steeds verbeterde hardware is er meer mogelijk waardoor de programmeertalen en omgevingen krachtiger zijn geworden.  

  Door al die extra mogelijkheden lijkt het ook complexer te worden. Soms zie je door de bomen het bos niet. Mijn uitgangspunt is het doel niet uit het oog verliezen en de hulpmiddelen gebruiken die het doel ondersteunen. Maar ook inzien dat betere hulpmiddelen ambitieuze doelen mogelijk maken. 

  Door voor ogen te houden wat je graag wil, en wat je zeker niet wil, kan je oplossingen maken die gebruik maken van de huidige krachtige bouwstenen die (gratis) aanwezig zijn en waarmee je als lego-blokjes de oplossing kan bouwen. 

## Activiteiten

  Sinds mei 2021 ben ik begonnen met mijn bedrijf. Ik richt me op het betrouwbaar en veilig maken van IT systemen. Naar mijn idee is daar veel werk te doen. In de Media zijn regelmatig berichten over IT systemen waar het fout mee is gegaan. Ik ga voor een structurele, geautomatiseerde oplossing. Zie [_mijn verhaal_]({% post_url 2021-05-03-Touwtje-uit-de-brievenbus %}).
  

  

