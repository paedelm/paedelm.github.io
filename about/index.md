---
layout: default
title: Over mij
---
# {{ page.title }}

## Persoon
  Ik ben Peter Edelman, 62 jaar jong en een enthousiast tennisser, schaatser en wandelaar.  
  Met tennis heb ik nog geschopt tot deelname aan de nederlandse veteranen kampioenschappen, en met schaatsen kan ik mijn rondjes rijden maar dan op wat lager niveau.  

  Wandelen doe ik voor de ontspanning en dat doe ik graag in het [bos](https://www.natuurmonumenten.nl/natuurgebieden/spanderswoud) bij mij in de buurt.  

  De natuur en onze leefomgeving zijn mij dierbaar daarom probeer ik mij te gedragen als een genode gast die mag genieten maar de aarde voor anderen netjes achterlaat. 

  Ik leef samen met Anjo, mijn vrouw, zij is tolk gebarentaal, en samen hebben wij 4 kinderen en 5 kleinkinderen.

## Professie

  Naast de sportieve activiteiten hou ik van intellectuele uitdaging, met IT als werk kan ik daarin mijn creativiteit kwijt.

  Ik heb een rijke ervaring als software ontwikkelaar, meer dan 40 jaar actief in het vak, en het lijkt nu wel leuker dan ooit. Door de steeds verbeterde hardware is er meer mogelijk waardoor de programmeertalen en omgevingen krachtiger zijn geworden.  

  Daardoor is er meer mogelijk, maar door al mogelijkheden lijkt het allemaal complexer te worden.  

  Soms zie je door de bomen het bos niet meer. Mijn uitgangspunt is het doel niet uit het oog verliezen en de hulpmiddelen gebruiken die het doel ondersteunen. Maar ook inzien dat betere hulpmiddelen ambitieuzere doelen mogelijk maken. 

  Door voor ogen te houden wat je graag wil, en wat je zeker niet wil, kan je oplossingen maken die gebruik maken van de huidige krachtige bouwstenen die (gratis) aanwezig zijn en waarmee je als lego-blokjes de oplossing kan bouwen. 

## Expertise

  Mijn expertise is integratie van systemen, door een [_domain driven_](https://en.wikipedia.org/wiki/Domain-driven_design) aanpak worden gegevens tussen de verschillende domainen uitgewisseld. Bij die uitwisseling zijn vaak heel verschillende soft- en hardware technieken betrokken.  
  Dit resulteert in veel verschillende programmaatjes, scripts e.d.  
  
  De kunst is dit ordelijk te onderhouden, op de juiste momenten te laten draaien, als de juiste invoer aanwezig is, automatisch te herstellen na problemen en dan ook zorgen dat het allemaal veilig gebeurt.  

  Ik weet dat je naast het script/programma meer moet vastleggen zoals bijvoorbeeld de _opstart conditie_ en de _variatie_ per (test)omgeving.  Hoe je deze sources moet groeperen om ze automatisch op de bestemming te krijgen waar ze hun werk gaan doen.  

  Het gaat allemaal om foutloos werkende en daarom goed geteste oplossingen, door de aanwezigheid van test-omgevingen([DTAP](https://en.wikipedia.org/wiki/Development,_testing,_acceptance_and_production)). Traceerbaar door goede _niet_ overbodige logging, die van het script maar ook die van de trigger conditie, ook of juist in geval dat die niet afgaat. Maar ook traceerbaar naar de juiste source. 

  

